---
titile: Konec stárnutí
author: David Sinclair
Date: 2023-23-03 12:00 
categories: [Knihy, NeFikce, Zdraví]
tags: [životní rady]
toc: true
---

# 🚀 Kniha ve dvou větách

Kniha poukazuje na to, jak se můžeme dožít vysokého věku a zároveň nemuseli trpět. Jak můžeme zkvalitnit náš způsob života změnou některých každodenních činů.

# 🎨 Dojmy

Z knihy mám velkou radost. Přečetl jsem ji během 2 týdnů. Byl jsem do ní zažraný a chtěl jsem vědět všechno a hned. Zároveň jsem se dozvěděl o fungování lidksého tělo. Co potřebuje a co naopak není vůbec nutné.

## Jak jsem jí objevil?

Už je to dva roky, co jsem si jí koupil na doporučení Petra Máry. Nějak mě v mém věku nezaujala svým názvem, takže mi dlouho ležela na poličce.

## Kdo by si jí měl přečíst?

Ti, kdo by se rádi naučili něco o fungování vlastního těla, co nemají v plánu odejít již v 80 letech. Co chtějí být i po 70 velmi aktivními osobami.

# ☘️ Jak mě kniha změnila

>Jak můj život / chování / myšlení / napady se změnili výsledkem knihy?
{: .prompt-tip }


- Změnil se mi pohled na vlastní fungování
- Začal jsem si dávat pozor, co jím a co svému tělu dávám
- Dávám tělu živiny, které potřebuje
- Uvědomuji si důležitost cvičení a pohybu všeobecně

# ✍️ Nejlepší 3 citáty

- “Naše DNA není naším osudem”
- “Jsem přesvědčen, že stáří je nemoc”
- “Sedmdesátka může být jednou nová třicítka”

# Předmluva

Na začátku bych rád sdělil, že v knize je mnohem více informací, než co je zde napsané. Je v ní plno zajímavostí vč. toho, jak se řešily choroby v minulosti a jak nejspíš může vypadat budoucnost. Vše je napsáno či přepsáno tak, jak jsem knihu a daná témata pochopil.

Dávám sem tři poznámky (upozornění), které autor zmiňuje při tom, co praktikuje v životě on sám (to najdete na konci článku).

“

- Neznamená to, že byste stejné věci museli či měli dělat i vy.
- Zatím nedovedu posoudit, jestli jsou moje návyky skutečně tou správnou cestou pro mě samotného.
- Studie na lidech sice probíhají, ale žádné léky ani postupy dosud neprošly přísným dlouhodobým testováním, které je nutné k lepšímu porozumění celé škále možných důsledků.

“

Tímto článkem vás nenabádám k užívání látek.

# 📒 Shrnutí

## Proč stárneme a co je stárnutí?

Dochází k tzv. epigenickému šumu. Je to ztráta informací na buněčný úrovni. Naše DNA se přirozeně ničí a opravuje. Na opravě se podílí sirtuiny, což jsou enzymy (řídí dlouhověkost), které odstraňují z proteinů acetylové a acylové skupiny.

Sirtuiny opravují různé části DNA. Když je oprav přespříliš, tak se nemusí vrátit zpět na své místo. DNA se neopraví, sirtuiny se nevrátí zpět na své místo, tak se postupně začnou zapínat nesprávné geny na nesprávných místech, což nakonec způsobuje stárnutí. 

## Jak na dlouhověkost?

O naše tělo se musíme řádně starat. Je potřeba jíst více zeleniny, luštěnin a celozrnných výrobků a naopak omezit maso, mléko a cukr. Obecně platí: více zeleniny a méně masa, více čerstvých potravin a méně průmyslově zpracovaných.

### Proč?

Strava založená na živočišných produktech vede k vysoké úmrtnosti na kardiovaskulární choroby a rakovinu. Mezi nejhorší je zpracované červené maso. Párky, klobásy, šunka a slanina sice chutnají skvěle, ale co se týče rizika rakoviny, tak už tak skvělé nejsou.

### Cvičení

Cvičení má ohromný dopad na naše tělo. Riziko úmrtí na infarkt se sníží o 45% a celková úmrtnost o 30% už lidem, kteří uběhnou 6,5 až 8 km za týden, což představuje méně než 15 minut denně. Nejvíce zdraví prospěšných genů se aktivuje při vysoce intenzivním intervalovém tréninku. Ten poznáme podle toho, že u takového tréninku se člověk nadře. Měli byste zhluboka a rychle dýchat a vaše tepová frekvence by měla vystoupat na 70% až 85% maxima. Měli byste se potit a bez pauzy na vychýchání byste ze sebe neměli být schopni vypravit více než pár slov.

Pohybem se mnohé geny dlouhověkosti zapínají. Podporují růst nových mikrocév pro přívod kyslíku k buňkám a zvyšují aktivitu motochondrií, které spalováním kyslíku vyrábějí chemickou energie. Věkem tyto procesy upadají, avšak stres vyvolaný cvičením dokážou tyto procesy vrátit do mladistvého stavu.

### Půst

Jestli něco zdraví prospívá a život prodlužuje, je to půst, který umožňuje zažívat stav nedostatku. Omezením přijmu kalorií žijí déle i hlodavci. Podle studií na zvířatech se zdá, že klíčem k aktivaci programu sirtuinů je balancování na hraně vlivem kalorické restrikce. Jen tolik jídla, kolik je nezbytně nutné ke zdravému fungování a ani o trochu více. Testy na lidech jsou mnohem složitější na realizaci. Půstem se spustí okruh přežití. Ten přikáže genům dlouhověkosti jednat tak, jak jednají už od dávnověku: podpořit buněčné obranné mechanismy, udržet organismus naživu v nepříznivých podmínkách, zažehnávat nemoci a chátrání, minimalizovat epigenetické změny a zpomalovat stárnutí.

Nemusíme hladovět celé dny a nutně celý život žít stoprocentně zdravě, abychom se dožili vysokého věku. Existují metody, které nejsou tak obtížné ale tělu prospěšné.

### Přerušovaný půst

Krátkodobé studie ukazují slibné výsledky. Jakýkoliv druh přerušovaného půstu, který nezpůsobí podvýživu, pravděpodobně aktivuje geny dlouhověkosti. Lidé používají různé varianty.

16/8 - 16 hodin půstu, 8 hodin pro příjem kalorií

20/4 - 20 hodin půstu, 4 hodin pro příjem kalorií

OMAD - jedno jídlo denně

### Aminokyseliny

Je to základní prvek všech proteinů v lidském těle. Existuje 20 druhů aminokyselin, z toho 9 jich tělo nedokáže vytvořit. Většina z těchto aminokyselin je v červeném mase, ale na oplátku jsou v něm jiné látky (karnitin), které nejspíš způsobují srdeční choroby. Všechny tyto aminokyseliny se dají získat z rostlinných zdrojů, avšak je jich výrazně méně. Tělo bez nich nemusí fungovat dobře.

### Chlad

Vědci zjistili, že kalorická restrikce snižuje teplotu tělesného jádra. Zima uvádí do činnosti sirtuiny, čímž se nám aktivuje ochranný hnědý tuk na zádech a remenou. Autor říka: “Můžete zkusit aktivovat mitochondrii ve své hnědé tukové tkáni trochou zimy. Cvičení v chladném prostředí pak zřejmě tvorbu hnědé tukové tkáně vyburcuje na maximum”. Samozřejmě se nic nesmí přehánět. Pokud se opravdu rozhodnete vystavovat tělo chladu, je podstatná hlavně úměrnost.

### Kouření

Cigaretový kouř obsahuje chemickou látku benzo(a)pyren, který vyvolává v DNA mutace. Proto se vystavováním cigaretovému kouři zvyšuje pravděpodobnost vzniku rakoviny plic asi pětinásobně. Kuřáci často vypadají, jako by stárli rychleji, což tak doopravdy je. Poškozené DNA nutí opravářské týmy pracovat přesčas, což nejspíš vede k epigenetické nestabilitě, jejímž důsledkem je stárnutí. 

Kouření urychluje stárnutí a zvyšuje pravděpodobnost úmrtí. Kuřáci umírají v průměru o 15 let dříve než nekuřáci.

## Vitalita

### NAD

NAD je látka, která je produktem vitaminu zvaného niacin (vitamín B3). Pomáhá a podporuje aktivitu všech 7 sirtuinů. Jsou pro naše tělo velmi užitečné a důležité. Nedostatek může způsobovat záněty kůže, průjmy, demenci, boláky a nakonec i smrt. Hladina NAD nám postupem věku klesá, a to v celém těle. Hladinu můžeme zvýšit intenzivní fyzickou zátěží i půstem. Jsou také látky, které podporují tvorbu NAD.

### NMN a NR

V těle se NMN vytváří z nikotinamin ribosidu a nasledně z něj vzniká NAD. NMN můžeme najít v avokádu, brokolici nebo hlávkovém salátu. 

“Podáme-li nějakému živočichovi nápoj obsahující NR nebo NMN, zvýší se mu v několika dalších hodinách hladina NAD asi o 25%, tedy podobně jako po půstu či intenzivním cvičení” píše autor.

Proběhl experiment, jehož cílem bylo zjistit, zda by látka podporující tvorbu NAD nedokázala obnovit plodnost starých klisen. K překvapení skeptického dozorujícího veterináře skončil experiment úspěchem.

## Očkování

Očkování je pro plno lidí citlivé téma a vyskutují se různé názory. Avšak dnes již víme, že očkování představuje nejúčinnější lékařský zásah v dějinách lidstva, že zachraňuje a prodlužuje životy. Naočkujeme-li skupinu, nejenže si zajistíme individuální ochranu, ale také ochráníme její nejslabší články: děti a seniory.

David Sinclair píše: “Pokud se sami nenecháváte očkovat nebo neočkujete své děti, prosím začněte. Máme ohromné štěstí, že žijeme v době, kdy můžeme sebe i své děti chránit před potenciálně smrtelnými nemocemi”.

“Kdysi si plané neštovice rok co rok vyžádaly po celém světě tisíce obětí, nejčastěji malé děti a velmi staré lidi. Stály za stovkami tisíc hospitalizací a miliony dnů pracovní neschopnosti. Tato doba je již za námi.”

## Co autor praktikuje ve svém životě?

- Každé ráno užívá jeden gram NMN, jeden gram resveratrolu (rozmíchaný v domacím jogurtu) a jeden gram metforminu.
- Každý den užívá vitamín D, vitamín K2 a 83mg aspirinu.
- Snaží se konzumovat co nejméně cukru, chleba a těstovin. Po čtyřicítce přestal jíst dezerty, ale ochutnávat nepřestal.
- Snaží se jedno jídlo denně vynechat nebo si dávat jen opravdu malou porci.
- Jednou za pár měsíců si nechá odebrat krev a udělat rozbor desítek biomarkerů. Pokud nejsou výsledky zrovna ideální, upraví je stravou nebo cvičením.
- Snaží se každý den chodit co nejvíce pěšky a při každé příležitosti si vyšlápout schody. O víkendech většinou zamíří do fitka. Silový tréninky, trochu si zaběhá a následuje sauna, kterou zakončí ponořením se do ledového bazénu.
- Jí převážně rostlinnou stravu a snaží se vyhýbat konzumaci jiných savců, přesto mu chutnají. Pokud ovšem cvičí, maso jí.
- Nekouří. Snaží se nepoužívat v mikrovlnné troubě plasty a nevystatovat se nadměrně UV záření, rentegenům a CT.
- Jak přes den, tak i během noci se zdržuje spíše v chladnějším prostředí.
- Svou tělesnou váhu udržuje ve zdravém rozmezí.

Často se ho lidé ptají, jaké výživové doplňky mají používat. Žádné doplňky stravy nedoporučuje. Pokud uvidíte nějaké doporučení pod jeho jméne, je to nejspíš podvod. Upřednostňuje čisté látky (98% a více) a vyhledává látky s označením “GMP”, což znamená “dobrou výrobní praxi”. Radši užívá NMN a NR než niacin a nikotinamid, ty zřejmě nezvyšují hladinu NAD tolik, jak NMN a NR.